Het Nieuwe Media Team van NRC Media zoekt een

# Digitaal Vormgever

Het Nieuwe Media Team bestaat uit 6 enthousiaste ontwikkelaars en vormgevers die samen verantwoordelijk zijn voor het ontwerp, de techniek en het beheer van nrc.nl en onze apps. We werken nauw samen met de redactie, waardoor we in korte tijd
aanpassingen kunnen doen aan de site om snel te kunnen reageren op het nieuws. Daarnaast verzorgen we ook grotere producties zoals [nrc.nl/berry](http://nrc.nl/berry) en [nrc.nl/kunsthal](http://nrc.nl/kunsthal).

### Functieomschrijving

We willen de digitale lezers van NRC de best mogelijke leeservaring en user experience geven. Jij denkt mee over hoe we ze die ervaring kunnen geven door:

* Artwork voor apps en responsive websites te ontwerpen.
* Prototypes voor responsive websites en apps uit te werken en publicatieklaar te maken.
* Artwork en banners te maken voor eigen digitale en print-campagnes van NRC.
 
### Functie-eisen

Je voldoet tenminste aan de volgende eisen: 

* In je portfolio zitten ontwerpen voor web, mobiel en liefst ook print.
* Je maakt perfect artwork in Photoshop en Illustrator maar werkt net zo lief in een prototype met HTML/CSS/JS.
* Je kunt ontwerpen voor digitale media vertalen naar printcampagnes.
* Je hebt een grote belangstelling voor journalistiek en nieuwe media.
* Je leeft en leest online.
* PHP, Sass en Git zijn niet onbekend voor je. 

Wij bieden een uitdagende en verantwoordelijke functie met uitstekende primaire- en secundaire arbeidsvoorwaarden.

### Bedrijfsprofiel

NRC Media is de uitgever van NRC Handelsblad, nrc.next en nrc.nl. Het is ons streven onze lezers te voorzien van relevante informatie op grond waarvan zij zelf meningen kunnen vormen, niet om onze eigen mening op te dringen. Naast onze journalistieke producten exploiteren wij een [webwinkel](http://www.nrclux.nl) en een [restaurant-café](http://www.nrcrestaurantcafe.nl). Als gevolg van de verzelfstandiging, de dagelijkse actualiteit en de externe competitie is het bedrijf dynamisch en continu in beweging.   Bij NRC Media werken ruim 360 mensen. Als werkgever hecht NRC Media aan kwaliteit, aan creativiteit en aan resultaat – of dat nu tussen negen en vijf wordt geboekt of daarbuiten.

Interesse? Stuur voor 22 februari 2014 een motivatie, beknopt portfolio en cv naar [Christian ten Hoope](mailto:c.tenhoope@nrc.nl).  Heb je vragen, neem dan contact op met [Koen Smeets](mailto:k.smeets@nrc.nl).
