Het Nieuwe Media Team van NRC Media zoekt een

# iOS developer

Het Nieuwe Media Team bestaat uit 6 enthousiaste ontwikkelaars (waaronder een iOS
developer) die samen verantwoordelijk zijn voor het ontwerp, de techniek en het beheer
van nrc.nl en onze apps. We werken nauw samen met de redactie, waardoor we in korte tijd
aanpassingen kunnen doen aan de site om snel te kunnen reageren op het nieuws. Daarnaast
verzorgen we ook grotere producties zoals [nrc.nl/berry](http://nrc.nl/berry) en [nrc.nl/kunsthal](http://nrc.nl/kunsthal).

### Functieomschrijving

Ontwikkelen van nieuwe apps voor een heel groot publiek. Beheren, verbeteren en
doorontwikkelen van bestaande iOS apps van NRC, zoals de digitale edities en ‘In beeld’. Hierbij
ben je verantwoordelijk voor het hele proces van ontwikkeling tot publicatie in de App Store.
Natuurlijk ben je nauw betrokken bij nieuwe initiatieven en het ontwerp van innovatieve apps.
Door het bezoeken van meetups en (internationale) conferenties blijf je altijd op de hoogte van
de laatste iOS-ontwikkelingen. 
 
### Functie-eisen

Je voldoet tenminste aan de volgende eisen:

* HBO/WO denkniveau.
* Op de hoogte van de laatste iOS-ontwikkelingen.
* Minimaal 32 uur per week in Amsterdam. 

Wij bieden een uitdagende en verantwoordelijke functie met uitstekende primaire- en secundaire arbeidsvoorwaarden. Salarisindicatie: € 3.500. 

### Bedrijfsprofiel

NRC Media is de uitgever van NRC Handelsblad, nrc.next en nrc.nl. Het is ons streven onze lezers te voorzien van relevante informatie op grond waarvan zij zelf meningen kunnen vormen, niet om onze eigen mening op te dringen. Naast onze journalistieke producten exploiteren wij een [webwinkel](http://www.nrclux.nl) en een [restaurant-café](http://www.nrcrestaurantcafe.nl). Als gevolg van de verzelfstandiging, de dagelijkse actualiteit en de externe competitie is het bedrijf dynamisch en continu in beweging.  Bij NRC Media werken ruim 360 mensen. Als werkgever hecht NRC Media aan kwaliteit, aan creativiteit en aan resultaat – of dat nu tussen negen en vijf wordt geboekt of daarbuiten.

Contactgegevens:  Ben je geïnteresseerd dan kun je solliciteren door een motivatie en cv te sturen naar Christian ten Hoope, c.tenhoope@nrc.nl.  Heb je vragen, neem dan contact op met Niels van Hoorn: n.vanhoorn@nrc.nl of [@nvh](http://twitter.com/nvh). 